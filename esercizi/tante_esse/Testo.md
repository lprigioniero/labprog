Tante esse
==========

Descrizione
-----------

Scrivete un programma che, data una sequenza di parole come argomenti sulla
linea di comando, emetta nel flusso d'uscita la prima tra le parole che
contengono il maggior numero di lettere `s`, o non emetta nulla se nessuna delle
parole contiene la lettera `s`.


Vincoli
-------

Gli argomenti sulla linea di comando sono costituiti solo da lettere
dell'alfabeto minuscolo, non c'è vincolo sul numero, o lunghezza degli
argomenti. In caso più parole contengano lo stesso numero di `s`, va emessa la
prima tra quelle di numero massimo.


Esempio
-------

Eseguendo `soluzione passa oppure non sorpassa la salsa` il programma emette
`sorpassa` nel flusso d'uscita (perché è l'unica parola che contiene tre `s`);
eseguendo `soluzione possa spezzarti le ossa` il programma emette `possa` nel
flusso d'uscita (perché è la prima parola che contiene due `s`).
